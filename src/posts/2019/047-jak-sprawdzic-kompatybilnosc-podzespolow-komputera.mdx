---
title: "Jak sprawdzić kompatybilność podzespołów komputera?"
slug: "jak-sprawdzic-kompatybilnosc-podzespolow-komputera"
date: "2019-07-19"
image: "./images/047.jpg"
categories: ["Składanie PC"]
tags: ["komputer"]
relatedPosts: []
---
import AssemblingPcFooter from '../../typography/assemblingPcFooter'

Zgodnie z zapowiedzią z [poprzedniego artykułu](/od-czego-zaczac-dobieranie-podzespolow), zajmiemy się teraz sprawdzeniem wszystkich parametrów Twoich podzespołów pod kątem ich wzajemnej kompatybilności. Lista pytań przedstawiona poniżej ma na celu zniwelować ryzyko pojawienia się sytuacji typu "to tu nie pasuje" podczas montażu komponentów.

Artykuł będzie miał charakter listy pytań podzielonej na kategorie podzespołów, których dotyczą. Część z nich będzie się powtarzać, jeśli kompatybilność musi wynikać od obu stron (podzespołów). Jeśli jesteś w stanie odpowiedzieć na wszystkie poniższe pytania, możesz spać spokojnie. W razie niepewności lub wykrycia prawdopodobieństwa braku kompatybilności podzespołów zawsze możesz sprawdzić dokładny opis parametrów w dedykowanym temu elementowi artykułowi. Niemniej jednak pamiętaj, że jest to lista uniwersalna i może nie zawierać pytań dotyczących nietypowych konfiguracji jednostek.

<InfoBlock>Gwiazdka na początku pytania oznacza, że ta pozycja jest ważna tylko w specyficznych przypadkach.</InfoBlock>

## Procesor

1. Czy procesor jest kompatybilny z podstawką znajdującą się na płycie głównej?
2. Czy chipset płyty głównej wspiera architekturę/generację procesora?
3. Czy chłodzenie jest dołączone do zestawu i czy posiada naniesioną pastę termoprzewodzącą?
4. Jaki pobór prądu jest deklarowany przez producenta? Czy zasilacz dysponuje odpowiednim zapasem mocy?

<ActionButton to='/procesory'>Procesory</ActionButton>

## Chłodzenie

1. Czy zakupione chłodzenie jest kompatybilne z naszą podstawką procesora?
2. Każda obudowa posiada parametr określający maksymalną wysokość chłodzenia procesora. Czy Twój zestaw chłodzący go nie przekracza?
3. Czy kupiłeś pastę termoprzewodzącą, a może jest ona dołączona do chłodzenia?
4. Czy płyta główna posiada wystarczającą liczbę gniazd wentylatorów (CPU_FAN, SYS_FAN) do podłączenia całego chłodzenia?
5. \* Czy rozmiar chłodnicy wodnej nie jest zbyt duży dla Twojej obudowy?
6. \* Czy płyta główna posiada gniazda RGB/ARGB służące do podłączenia podświetlenia wentylatorów?

<ActionButton to='/chlodzenie-komputera'>Chłodzenie</ActionButton>

<AdSense/>

## Karta graficzna

1. Czy karta posiada złącze pozwalające podłączyć ją do płyty głównej w komputerze?
2. Jaki zestaw złączy sygnałowych posiada karta? Czy pozwoli ona na podłączenie wszystkich monitorów na stanowisku? Może będą potrzebne jeszcze jakieś przejściówki?
3. Czy wymiary (szerokość i długość) karty graficznej nie są za duże do Twojej obudowy?
4. Czy karta wymaga dodatkowego zasilania? Czy zasilacz posiada wymagane wtyczki?
5. Jaki pobór prądu deklaruje producent? Czy zasilacz posiada wystarczający zapas mocy?
6. Czy obudowa posiada wolne sloty na karty rozszerzeń?
7. \* Czy karta graficzna wspiera technologie synchronizacji pionowej kompatybilnej z Twoim monitorem?

<ActionButton to='/karty-graficzne'>Karty graficzne</ActionButton>

## Płyta główna

1. Czy płyta będzie pasować do Twojej obudowy?
2. Jaki typ podstawki potrzebuje Twój procesor? Czy chipset płyty zapewnia kompatybilność z jego architekturą/generacją?
3. Czy płyta posiada odpowiednie gniazda pod moduły pamięci RAM? (więcej w sekcji: Pamięć RAM)
4. W przypadku braku karty graficznej czy płyta główna posiada zintegrowany układ graficzny?
5. Czy zestaw tylnych złączy umożliwi podłączenie wszystkich peryferiów, które znajdują się na stanowisku (wideo/audio/usb)?
6. Czy płyta główna posiada wszystkie potrzebne gniazda PCI/PCI-Express?
7. Jaka wtyczka jest potrzebna do zasilenia układu procesora? Czy zasilacz ją posiada?
8. Ile gniazd kontrolera pamięci masowych posiada płyta? Pozwolą one na podłączenie wszystkich dysków?
9. \* Jaką komunikację bezprzewodową wspiera podzespół? Wi-Fi 2.4 lub 5 GHz? Bluetooth?
10. \* Czy płyta główna posiada wystarczającą ilość gniazd wentylatorów, a może będą one obsługiwane zewnętrznym kontrolerem?
11. \* Czy płyta posiada złącze M.2? (więcej w sekcji: Pamięci M.2)
12. \* Czy płyta posiada funkcję flashback, która pozwoli zaktualizować wersję BIOS-u jeszcze przed zamontowaniem na niej zbyt nowego procesora?

<ActionButton to='/plyty-glowne-czesc-1'>Płyty główne</ActionButton>

## Pamięć RAM

1. Jaki typ (DIMM/SO-DIMM) i generację (DDR 1/2/3/4) obsługuję Twoja płyta główna?
2. Czy płyta główna posiada wystarczającą ilość slotów na wszystkie Twoje moduły?
3. Jakie częstotliwości obsługują Twoje moduły? Czy pokrywają się one z częstotliwościami płyty głównej?
4. Czy sumaryczna pojemność wszystkich kości wystarczy Ci do komfortowej pracy i nie będzie zbyt często wywoływać zrzutu pamięci na dysk hdd/ssd?
5. Czy moduły pamięci RAM nie będą zbyt wysokie i nie będą kolidowały z chłodzeniem typu tower lub z chłodnicą wodną znajdującą się nad płytą główną?

<ActionButton to='/pamieci-ram'>Pamięci RAM</ActionButton>

## Dyski HDD/SSD

1. Czy komputer będzie posiadał wystarczająco dużo miejsca na dane użytkownika?
2. Czy obudowa posiada wystarczającą ilość slotów (miejsc) pozwalającą zamontować wszystkie nasze dyski?
3. Jaki interfejs, czyli gniazdo, posiadają dyski? Czy są one kompatybilne z płytą główną?
4. Czy zasilacz posiada wystarczającą ilość gniazd SATA/MOLEX, która jest potrzebna do zasilenia wszystkich dysków?

<ActionButton to='/nosniki-pamieci-dyski-hdd-ssd'>Nośniki pamięci masowej</ActionButton>

## Dyski SSD M.2

1. Czy płyta główna posiada złącze M.2, które posłuży teraz lub w przyszłości do zamontowania dysku SSD?
2. Jakie rozmiary modułów wspiera Twoja płyta główna? Czy wybrany przez Ciebie model pamięci ma odpowiednią długość i szerokość?
3. Jaki typ klucza (M, B, M+B) posiada moduł pamięci? Jaki typ gniazda posiada płyta główna?
4. Jaka generacja magistrali PCI-Express pozwoli w pełni wykorzystać prędkość dysku SSD? Jaka magistrala jest dostępna na płycie głownej?

<ActionButton to='/dyski-ssd-m2'>Dyski SSD M.2</ActionButton>

## Obudowa

1. Jaki rozmiar posiada obudowa? Czy zmieści się przy biurku z uwzględnieniem prawidłowej cyrkulacji powietrza?
2. Czy obudowa umożliwia montaż standardu naszej płyty głównej (ATX, microATX, mini-ITX)?
3. Czy zasilacz został dołączony do obudowy, czy należy go zakupić oddzielnie? (więcej w sekcji: Zasilacz)
4. Czy obudowa posiada dostateczną ilość zatok zewnętrznych 5.25", zewnętrznych i wewnętrznych 3.5" oraz wewnętrznych 2.5"?
5. Jaka jest maksymalna wysokość chłodzenia procesora? Czy po jego montażu będziesz mógł zamknąć drzwiczki obudowy?
6. Jaka jest maksymalna długość oraz szerokość karty graficznej?
7. Czy obudowa posiada podświetlenie RGB lub ARGB? Czy płyta główna je obsługuje?
8. Czy obudowa posiada filtry przeciwkurzowe?
9. Czy przedni panel posiada wszystkie potrzebne gniazda? Jakie wtyczki są potrzebne do jego podłączenia? Czy płyta główna posiada takie gniazda?
10. \* Czy obudowa posiada wystarczającą ilość kratek wentylacyjnych i miejsc montażowych umożliwiających montaż wszystkich wentylatorów oraz bloku wodnego?
11. \* Czy wbudowany w obudowę kontroler obrotów obsłuży wszystkie Twoje wentylatory?

<ActionButton to='/obudowy-czesc-1'>Obudowy</ActionButton>

<AdSense/>

## Zasilacz

1. Czy zasilacz jest dobrej jakości i nie znajduje się na tzw. czarnej liście?
2. Jaka jest jego moc? Czy wystarczy do zasilenia wszystkich komponentów jednostki? Ile pozostało zapasu? Jakie będzie obciążenie zasilacza?
3. Jakie certyfikaty sprawności posiada? Czy ma wbudowane zabezpieczenia i filtry?
4. Czy jego typ (rozmiar) pasuje do obudowy komputera?
5. Czy zasilacz posiada wszystkie potrzebne gniazda?
6. Czy wystarczy standardowy typ zasilacza? Może warto rozważyć wersję modularną lub półmodularną?

<ActionButton to='/zasilacze'>Zasilacze</ActionButton>

<AssemblingPcFooter nextPost='/skladanie-pc-tworzymy-stanowisko-monterskie'/>
